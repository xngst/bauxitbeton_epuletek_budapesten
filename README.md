## Bauxitbetonos épületek Budapesten

Ez a repo az ÉMI adatáblázata alapján egy térkép összerakásának teljes [folyamatát](https://github.com/xngst/bauxitbeton_epuletek_budapesten/blob/main/MarkDown/BauxitBeton%20h%C3%A1zak.md) tartalmazza Ipython Notebook és MarkDown formátumban,
illetve az [interaktív térképet](https://github.com/xngst/bauxitbeton_epuletek_budapesten/tree/main/HTML%20t%C3%A9rk%C3%A9p) html formátumban.

Az ÉMI adatok forrása elérhető [itt.](https://www.emi.hu/EMI/web.nsf/Pub/bauxitbeton_epuletek.html)

A bauxitbeton kötőanyagát, az alumíniumcementet főleg az 1920-as eleje és 1940-es évek vége között használták Magyarországon, mivel alkalmazása meggyorsította és gazdaságossá tette a munkát (a hagyományos portlandcementtel készítettel ellentétben egy-két nap alatt megszilárdult). Az 1930-as évektől 1942-ig - főleg Budapesten - igen sok lakó-, köz-, és ipari épület készült bauxitbeton alkalmazásával. A háború alatt védműveket, bunkereket építettek belőle, a negyvenes évek végén pedig sűrűn használták a háborús károk helyreállítására.

Az 1960-as évek végére egyértelművé vált, hogy a megszilárdulás után sajátos kémiai reakciók indulnak meg a bauxitbeton anyagában és ezek szilárdságcsökkenéshez vezetnek. A több mint harmincéves vizsgálati tapasztalat alapján megállapítható, hogy a szilárdságcsökkenés sebessége a korábban feltételezettnél kisebb, de nem elhanyagolható mértékű. A tényleges helyzetet tovább ronthatják olyan kedvezőtlen környezeti hatások, mint a nedvesség és a magas hőmérséklet. Figyelembe kell venni azt a tényt is, hogy a bauxitbeton eleve kisebb szilárdságú, mint a portland cement felhasználásával készült beton. Ezért szükséges a bauxitbeton szerkezetek rendszeres és szakszerű megfigyelése, valamint időszakos műszeres vizsgálata.

Egy informatív ÉMI prezentáció [elérhető itt.](https://www.emi.hu/webadatbazisok/Publikaciok.nsf/PublicationsPreviewHTMLByDate/42B00B8C4B3206F8C12580FF00551092/$FILE/Bauxitbeton%20a%20hazban%20-%20Mitosz%20es%20valosag%20_%20Horvath_Soma.pdf)

<hr>

![screenshot](https://github.com/xngst/bauxitbeton_epuletek_budapesten/blob/main/IMG/bauxitbeton_epuletek.png)


